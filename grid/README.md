## *en simpel “overbygning” på et array*

Du skal implementere din egen Grid datastruktur i form af en JavaScript klasse der kan importeres som et module, og bruges i andre programmer.

Et grid er jo ikke meget mere end et array, så det er mest en samling af hjælpe-metoder til at navigere rundt i griddet, uden at det hele tiden er nødvendigt at tjekke dets størrelse.

Et Grid kan ikke ændre størrelse, når det først er oprettet, så der skal ikke være mulighed for hverken at fjerne eller tilføje, rækker, kolonner, celler eller værdier.

# Krav

Griddet skal laves som én klasse `Grid`.

Den klasse skal bruge et underliggende array til at gemme griddet - du bestemmer selv om du vil anvende et StaticArray eller et almindeligt JavaScript array. Men du må kun bruge ét array - og altså ikke anvende et array af arrays.

Klassen skal have en constructor:

- `consctructor( rows, cols )`  - der modtager antallet af rækker og antallet af kolonner, og initialiserer det underliggende array.

Den skal have en række metoder - og fælles for dem alle, er at de skal kunne modtage række og kolonne som ét objekt med to properties: `{ row, col }`

- `set( {row, col}, value )` - sætter `value` på den angivne plads.
- `get( {row, col} )` - returnerer `value` på den angivne plads
- `indexFor( {row, col} )` - returnerer index (nummeret) på cellen i denne række+kolonne
- `rowColFor( index )` - returnerer et `{row, col}` objekt for cellen med dette index (nummer)
- `neighbours( {row, col} )` - returnerer en liste over alle naboceller til denne (i form af `{row, col}` objekter
- `neighbourValues( {row, col} )` - returnerer en liste over alle nabocellers values.

Når der skal returneres en celle, er det i form at et objekt med `{row, col, value}`

- `nextInRow( {row, col} )` - returnerer cellen til højre efter denne, eller undefined hvis der ikke er flere i den **row**
- `nextInCol( {row, col} )` - returnerer cellen under denne, eller undefined hvis der ikke er flere i den **col**
- `north( {row, col} )` - returnerer cellen over denne, eller undefined, hvis der ikke er nogen
- `south( {row, col} )` - returnerer cellen under denne, eller undefined, hvis der ikke er nogen
- `west( {row, col} )` - returnerer cellen til venstre for denne, eller undefined, hvis der ikke er nogen
- `east( {row, col} )` - returnerer cellen til højre for denne, eller undefined, hvis der ikke er nogen

Der skal være et par metoder til at fortælle noget om strukturen

- `rows()` - returnerer antallet af rækker
- `cols()` - returnerer antallet af kolonner
- `size()` - returnerer det samlede antal celler

Og endelig en ækvivalent til clear.

- `fill( value )` - skriver den angivne value ind i alle celler

## Out of bounds

Ingen metoder må smide en exception hvis row eller col er uden for griddet - men du bestemmer selv hvilken strategi du vil anvende:

- ignorere værdierne, og returnere undefined
- gå ud fra at der mentes max (eller min) værdi, og returnerer hvad der ville passe i den situation
- gå ud fra at griddet er på en kugle, og “loope rundt” og tage en anden celle

I de fleste tilfælde vil enten den første eller den sidste strategi give mest mening - for eksempel i løsningen af [Game of Life](https://www.notion.so/Game-of-Life-2921d7fec097815582c2cdc5b52aa9cc?pvs=21) 

Brug samme strategi i alle metoder - både `set`, `get`, `neighbours`, `north`, `south`, etc.